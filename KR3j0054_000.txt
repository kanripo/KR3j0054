# -*- mode: mandoku-view; -*-
#+TITLE: 朝野類要
#+DATE: 2015-08-24 23:21:14.295970
#+PROPERTY: ID KR3j0054
#+PROPERTY: BASEEDITION WYG    
#+PROPERTY: JUAN 提要
<pb:KR3j0054_WYG_000-1a>¶
欽定四庫全書　　　　　子部十¶
　朝野類要　　　　　　　雜家類二(雜考之屬/)¶
　　提要¶
　　　　(臣/)等謹案朝野類要五卷宋趙昇撰昇字向¶
　　　　辰自署曰文昌未詳何地其始末亦不可考¶
　　　　是書作于理宗端平三年徴引朝廷故事以¶
　　　　𩔖相從一班朝二典禮三故事四稱謂五舉¶
　　　　業六醫卜七入仕八職任九法令十政事十¶
<pb:KR3j0054_WYG_000-1b>¶
　　　　一帥幕十二降免十三憂難十四餘紀逐事¶
　　　　又各標小目而一一詳證其説體例近蔡邕¶
　　　　獨斷宋至今五六百年其一時吏牘之文與¶
　　　　縉紳沿習之語多與今殊如朝儀有把見科¶
　　　　舉有混試之類驟讀其文殆不可曉是書逐¶
　　　　條解釋開卷釐然誠為有功于考證較之小¶
　　　　説家流資嘲戯識神怪者固逈殊矣乾隆四¶
　　　　十六年十二月恭校上¶
<pb:KR3j0054_WYG_000-2a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0054_WYG_000-3a>¶
朝野類要原序¶
僕自幼入京都觀公朝儀刑政事名理及聞夫搢紳間¶
衆所稱謂皆蒙然無所知識求之於書甚爲簡略或無¶
載紀後厯聞諸師友老先生指誨歲月寖久雖曰强記¶
終不如弱文遂寄之毫楮姑目曰朝野類要逮今歲自¶
江歸舎而舊本間爲䑕蠧之餘棄之可惜又以好事者¶
來需苐須别錄旣病且懶遂移書札之費增而鋟之於¶
木不獨有以應酬亦足以廣四方之見聞惟其宫禁内¶
<pb:KR3j0054_WYG_000-3b>¶
職不復紀錄非曰缺文實不敢也觀者當察焉端平丙¶
申重九文昌趙升向辰識於雙桂書院¶
